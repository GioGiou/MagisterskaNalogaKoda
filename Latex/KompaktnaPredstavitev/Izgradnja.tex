Kompaktno priponsko drevo je možno zgradi iz priponskega drevesa. Tak način gradnje kompaktnega priponskega drevesa ni prostorsko učinkovit, saj je potrebno prvo izgraditi celotno priponsko drevo, katerega želimo nadomestiti s kompaktno predstavitvijo. Zato bi bilo bolje izgraditi kompaktno priponsko drevo neposredno iz besede, kot je to storjeno za priponsko drevo in priponsko polje.

Kompaktno priponsko drevo je mogoče izgradi neposredno iz vhodnega besede $T$. Pri tem so potrebne dodatne podatkovne strukture za izgradnjo posamičnih komponent. Tudi te dodatne podatkovne strukture so kompaktne podatkovne strukture, zato bo  zgrajeno v komapaktnem prostoru. Izgradnja kompaktnega prionskega drevesa poteka v sledečih treh korakih:
\begin{enumerate}
    \item izgradnja kompaktnega priponskega polja $SA$ iz besede $T$,
    \item izgradnja kompaktne predstavitve polja $LCP$ iz kompaktnega priponskega polja $SA$ in besede $T$,
    \item izgradnja kompaktne predstavitve topologije drevesa $\tau$ iz $LCP$ polja.
\end{enumerate}

\paragraph{Izgradnja CSA.}

Prva zgrajena podatkovna struktura je kompaktno priponsko polje $SA$. Obstajajo ralične implementacije kompaktnega priponskega polja, zato ni mogoče predstaviti splošnega algoritma za izgradnjo le tega. V nadaljevanju bo predstavljen algoritem izgradnje predhono predstavljene implementacije $CSA$. Ker je priponsko polje implementirano s pomočjo funkcije $\Psi$ (shranjena v istoimenskem polju), je potrebno naračunati polje $\Psi$. 
%To je storjeno s pomočjo Burrows-Wheelerjeve preslikave (angl. \textit{Burrows-Wheeler Transform} oziroma BWT), ki je izdelana s pomočjo priponskega polja in besede. 
Funkcijo $\Psi$ se gradi od leksikografsno najmanjše pripone do največje pripone s pomočjo polja $L[1,n]$, pri čemer je $L[i]=T[SA[i]-1]$ ter $T[0]=T[n]=\$$.
Polje $L$ se lahko zgradi v manjših delih, zato se priponsko polje izgradi v delih dolžine $b$. Za $b=n/\log{n}$ je potrebnih $o(n)$ bitov dodatnega prostora za shraniti del priponskega polja in $O(n\log{n})$ časa za zgraditi kompaktno priponsko polje\cite{Navarro2016}.

Priponsko polje $SA$ se ne razdeli na $b$ delov, ampak je lažje najti najmanjše število predpon, ki se pojavijo na začetku največ $b$-tim priponam, ter se na ta način razdeli priponsko polje $SA$ na $SA_k$ za $1\le k\le b$. Sledi izračun pripon, ki sodijo v določen del priponskega polja $SA_k$. Pripone v tem delu se leksikografsko uredijo, najpogosteje z uporabo korenskega urejanja. V $k$-tem koraku izgradnje je polje $L$ izgrajeno za indekse od 1 do $kb-1$. Vrednost celice $kb+j$ se izraluna kot  $L[kb+j]=T[SA[j]-1]$ \cite{Navarro2016}.

Ko je polje $L$ izračunano, se kompaktno predstavitev polja $\Psi$ zapiše kot bitna polja $B_c$ za vsak znak $c\in \Sigma$. Vsako bitno polje $B_c$ se inicializira z ničlami. Če je $L[i]=c$ potem se nastavi $B_c[i]=1$. To je lahko storjeno brez dodatnega prostora za polje $L$, saj ni potrebno zapisati črke $c=T[A[j]-1]$ v polju $L$, ampak se lahko neposredno zapiše enico v celico $B_c[kb+j]=1$ \cite{Navarro2016}.

Vzporedno z izdelavo kompaktne predstavitve poja $\Psi$ se lahko naračuna tudi polja vzorcev $SA_S$ in $SA_S^{-1}$, saj se za izgradnjo sprotno naračunava priponsko polje $SA$. Torej za izgradnjo poji vzorcev ni potrebno dodatnega časa. Čas potreben za izgradnjo kompaktnega priponskega polja $SA$ je $O(n\log{n})$. Večina operacij potrebuje $O(n)$ časa. Iskanje pripon, ki spadajo v določeno vedro, potrebuje $O(n)$ časa za vsako vedro, torej potrebuje $n/b\cdot O(n)=(n\log{n})/n\cdot O(n)=O(n\log{n})$ časa za naračunat vse pripone. 

\paragraph{Izgradnja LCP strukture:}
Bitno polje $H$, ki predstavlja $LCP$ polje, je naslednja izgrajena podatkovna struktura. Ker je $H[j]=1$ za $j=PLCP[i]+2i$, se $H$ izračuna direktno iz polja $PLCP$.

Vrednosti v polju $PLCP$ so izračunane od $1$ do $n$. Vrednost $PLCP[1]$ je izračunan s štetjem zaporednih znakov, ki se ujemajo med $T[1,n]$ in $T[SA[SA^{-1}[1]-1],n]$. Ker je $PLCP[i-1]\le PLCP[i]+1$, potem je vrednost $PLCP[i]$ število skupnih zaporednih znakov med $T[i+d,n]$ in $T[SA[SA^{-1}[i]-1]+d,n]$, pri čemer $d=\max\{PLCP[i-1]-1,0\}$.
Pri izgradnji bitnega polja $H$ ni potrebo prvo naračunati polje $PLCP$, saj se lahko sprotno vpiše enico na mesto izračunane vrednosti $PLCP[i]+2i$ v bitnem polju $H$ \cite{Navarro2016}.

Za izgradnjo $LCP$ polja, ki je predstavljeno kot bitno polje $H$, je potrebnih $O(n)$ dostopov do priponskega polja $SA$. Vsak dostop do priponskega polja potrebuje $O(t_{SA})$ časa (natančen čas je odvisen od implementacije priponskega polja), ki je za predhodno predstavljeno implementacijo $t_{SA}= O(\log{n})$, in potemtakem je za izgradnjo potrebno $O(nt_{SA})$ ali za predhodno predstavljeno implementacijo $O(n\log{n})$.

\paragraph{Izgradnja topologije drevesa:}
Zadnja izgrajena podatkovna struktura je topologija priponskega drevesa $\tau$. Čeprav se zdi, da ni mogoče izgraditi topologije drevesa, ne da bi se izgradilo celotno priponsko drevo, je to mogoče zgraditi zgolj z uporabo priponskega polja $SA$ in $LCP$ polja. Ideja algoritma za izgradnjo topologija priponskega drevesa $\tau$ je podobna algoritmu Kasai idr. \cite{Kasai2001}, ki je bil predhodno predstavljen v podpoglavju \ref{sec:STsimulacija}.

To je storjeno s sprehodom po priponskem polju $SA$ iz leve proti desni ter za vsako pripono $i$ se doda nov list. Novi dodani list $i$ je novo skrajno desno vozlišče v do sedaj izgrajenem drevesu ter ima skupnega predhodnika $v$ z $i-1$-im listom na črkovni globini $globinaNiza(v)=LCP[i]$. Če je tako vozlišče $v$ že v drevesu potem list $i$ postane njegov desni otrok. Sicer $globinaNiza(v)<LCP[i]$ in obstaja vozlišče $u$, ki je lahko $i-1$-vi list, za katerega velja $globinaNiza(u)>LCP[i]$. V tem primeru se ustvari novo vozlišče $v'$, ki postane desni otrok od $v$ ter ima dva otroka, in sicer levega otroka $u$ ter desnega otroka listi $i$. Na ta način se izgradi priponsko drevo zgolj iz priponskega polja $SA$ in $LCP$ polja. Predstavljena metoda je implementirana z uporabo sklada, ki hrani vozlišče $v$ ter črkovno globino $globinaNiza(v)$. Na skladu se ne shrani kazalca na vozlišče, ampak se shrani predstavitev poddrevesa s korenom v vozlišču $v$ z zaporedjem uravnoteženih oklepajev $P(v)$. Vozlišče $v$, za katerega velja $globinaNiza(v)\le LCP[i]$, se poišče s snetjem vozlišč iz sklada, dokler se pridemo vozlišče, za katerega pogoj drži. Tako vozlišče vedno obstaja, saj ima koren črkovno dolžino $globinaNiza(koren)=0$. Na sklad je dodanih največ $n-1$ vozlišč, ker ima priponsko drevo največ $n-1$ notranjih vozlišč. Da bo na koncu izgradnje sklad prazen in topologija drevesa $\tau$ pravilna, se sklad sprazni in na ta način se pridobi pravilno topologijo $\tau$, saj vsa vozlišča na skladu ne shranjujejo topologije za njihovo skrajno desno poddrevo, ker le to še raste. Torej vsakič, ko se vozlišče sname iz sklada, se topologija poddrevesa doda staršu vozlišča, ki je vozlišče na vrhu sklada \cite{Navarro2016}.

Izgradnja topologije drevesa poteka v času $O(nt_{SA})$ oziroma $O(n\log{n})$ za predhono predstavljeno implementacijo $CSA$. V vsakem koraku je v topologijo drevesa dodan nov list. Za vsak list je lahko dodano novo vozlišče na sklad, če za črkovno dolžino vozliča $v$, ki je trenutno na vrhu sklada, velja $globinaNiza(v)<LCP[i]$, pri čemer je  $i$ zaporedno število pripone, ki jo predstavlja list, v priponskem polju. Za vsak list so iz sklada odvzeta vozlišča, za katera velja $globinaNiza(v)\ge LCP[i]$. V času izgradnje drevesa, je na sklad potisnjenih in snetih največ $n-1$ vozlišč. Ker postopek ustvari $n$ listov in največ $n-1$ notranjih vozlišč, je $O(nt_{SA})$ oziroma $O(n\log{n})$ potrebni čas izgradnje topologije drevesa $\tau$.

\begin{izr} \label{izr:izgradnjaCST}
    Časovna zahtevnost izgradnje kompaktnega priponskega drevesa za vhodno besedo $T$ je $O(n\log{n})$ ter v času izgradnje je prostorska zahtevnost vedno kompaktna.
\end{izr}

\begin{proof}
    Kompaktno priponsko drevo je sestavljeno iz treh delov, torej je potrebno analizirati časovno zahtevnost izgradnje vsakega dela. Za izgradnjo kompaktnega priponskega polja je potrebno $O(n\log{n})$ časa, saj je treba najti pripone, ki so del posamičnega vedra priponskega polja.
    
    Za izgradnjo kompaktne različice $LCP$ polja je tudi potrebno $O(n\log{n})$ časa, saj je za vsako pripono potrebo izračunati dolžino predpone, v kateri se ujema s predhodno pripono. Pri tem je potreben za vsako pripono en dostop to priponskega polja, ki traja $O(\log{n})$ časa za predstavljeno implemetacijo $CSA$, torej je za $n$ pripon potrebno $O(n\log{n})$ časa.

    Za izgradnjo topologije drevesa pa je tudi potrebno $O(n\log{n})$ časa, saj je za vsako pripono potrebo ustvariti nov list ter novo notranje vozlišče, če ne obstaja vozlišče na poti do skrajno desnega lista, za katerega velja $globinaNiza(v)=LCP[i]$. V vsakem koraku je potrebno izračunati $LCP[i]$, ki potrebuje $O(\log{n})$ časa.

    Torej skupni čas za izgradnjo kompaktnega priponskega drevesa iz besea $T$ je $O(n\log{n})+O(n\log{n})+O(n\log{n})=O(n\log{n})$.
\end{proof}

