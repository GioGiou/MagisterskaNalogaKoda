Namen magistrske naloge je bila predstavitev podatkovne strukture kompaktno priponsko drevo ter primerjava le te s priponskim drevesom in priponskim poljem. Podatkovne strukture so bile med seboj empirično primerjane.

Pred samo primerjavo podatkovnih struktur, je bila vsaka podatkovna struktura predstavljena. Predstavitev ni vsebovala samo predstavitev implementacije podatkovne strukture, ampak tudi predstavitev algoritmov za izgradnjo podatkovne strukture ter implementacijo poizvedb nad besedo s strukturo.

Glavna razlika med priponskim drevesom, priponskim poljem in kompaktnim priponskim drevesom, je v časovni zahtevnosti izgradnje ter prostorska zahtevnost. Priponsko drevo potrebuje $O(n)$ povezav, kar pomeni, da potrebuje $O(n\log{n})$ bitov ali $O(nw)$ bitov, če se uporabljajo sistemski naslovi. Podobno priponsko polje, kateremu lahko dodamo $LCP$ polje za pospešiti poizvedbe, potrebuje $O(n)$ celih števil, ki so shranjeni z $O(n\log{n})$ biti ali $O(nw)$ biti. Kompaktno priponsko drevo pa potrebuje $|CSA|+6n+o(n)$ bitov, kar v obeh predstavljenih implementacijah kompaktnega priponskega polja ohrani prostorsko zahtevnost $O(n)$ bitov. Časovna zahtevnost izgradnje pa se pri tem dvigne iz $O(n)$ za priponska drevesa in priponska polja na $O(n\log{n})$ za kompaktna priponska drevesa, kar pa omogoča, da je celoten postopek izgradnje kompaktnega priponskega drevesa v celoti storjen s kompaktnimi podatkovnimi strukturami.

Z empirično primerjavo so bile potrjene razlike v prostorski zahtevnosti ter v razliki časovnih zahtevnosti operacij, ki so bile predhodno predstavljene. Empirična primerjava je bila opravljena nad zaporedjem genov ter nad besedilom v naravnem jeziku (Slovenščina). Empirična primerjava pa je merila časovno zahtevnost poizvedbe $\Prisotnost{T}{P}$ nad besedili različnih velikosti ter vzorcev različnih dolžin. Merila je tudi časovno zahtevnost izgradnje podatkovnih struktur različnih velikosti ter prostorsko zahtevnost le teh podatkovnih struktur. Z empirično primerjavo se lahko potrdijo teoretične časovne razlike operacij in poizvedb med priponskimi drevesi, priponskim poljem in kompaktnimi priponskimi drevesi. Pri tem pa se tudi opazi razlika med časovno zahtevnostjo operacij, ko je priponsko drevo v celoti shranjeno na delovnem pomnilniku ter ko je del drevesa shranjen na Swap razdelku. Te razlike ni mogoče opaziti na priponskih poljih in kompaktnih priponskih drevesih, saj dolžina besedila je prekratka, da bi jih bilo potrebno shraniti na Swap razdelku.

Rezultati testiranja so bili izdelani na računalniku z zgolj 4 GB delovnega pomnilnika in 8 GB \verb|Swap| razdelka, kar je relativno malo spomina, saj imajo novi osebi računalniki vsaj 16 GB delovnega pomnilnika in procesorji za strežnike podpirajo več 100 GB delovnega pomnilnika. Torej se pojavi vprašanje, ali so kompaktne podatkovne strukture sploh še potrebne, saj imajo trenutni računalniki na razpolago dovolj delovnega pomnilnika za shraniti celotno priponsko drevo. Po mojem mnenju so še vedno potrebne, saj omogočajo shranjevanje in iskanje po večjem številu priponskih dreves hkrati. Iskanje vzorcev v večjem številu priponskih dreves na enkrat je mogoče, saj večina procesorjev podpira izvajanje večjega števila procesov na enkrat. Računalnik, na katerem je bilo izdelano testiranje, omogoča izvajanje do 4 procesov na enkrat, saj ima 2 jedri in 4 niti.


V prihodnosti bi bilo zanimivo raziskovati uporabo kompaktnih priponskih dreves reševanje problemov, kot so iskanje v drsečem oknu. Ti problemi se do sedaj rešujejo s priponskimi drevesi. Zato je potrebno izdelati dinamično verzijo kompaktnih priponskih dreves, ki omogoča dodajanje in brisanje pripon iz drevesa. Druga zanima raziskava pa je izdelava kompaktnega priponskega drevesa, ki potrebuje konstantni čas za dostopanje do podnizov besede. To bi omogočalo, da se poizvedba $\SeznamPojavov{T}{P}$ izvede v času $O(m+occ)$, kot ga potrebuje v priponskem drevesu.