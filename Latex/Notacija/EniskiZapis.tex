%Preden se lahko bitno polje uporabi za kompaktno predstavitev dreves, je potrebno predstaviti še eniški zapis. Eniški zapis je uporabljen v dveh kompaktnih predstavitvah dreves. 
Kot je iz samega imena zapisa razvidno, bodo števila predstavljena v eniškem sistemu. Torej bo nenegativno celo število $s$ predstavljeno kot $1^s0$, pri čemer je abeceda $\Sigma=\{0,1\}$, s $s$-timi enicami, medtem ko so števila med seboj ločena z ničlo. Na primer, seznam števil $[1,3,0,4,1]$ bi bil v eniškem zapisu predstavljen kot niz \texttt{10111001111010}.

Eniški zapis bo uporabljen pri kompaktni predstavitvi dreves. Razlog za uporabo eniškega zapisa števil namesto  dvojiškega je lažja pretvorba operacij nad drevesi v operacije nad bitnimi polji, saj imajo na ta način enice in ničle vsaka svoj pomen. Ker je zapis uporabljen za predstavitev stopenj vozlišč, zaporedje oblike $1^*0$ predstavlja eno vozlišče. Vsaka enica v vozlišču predstavlja otroka vozišča, ničla pa predstavlja, da je bilo vozlišče že obiskano v zapisu.

