%UVODNO BESEDILO

V tem poglavju bodo predstavljene osnovne oznake in definicije, ki bodo uporabljene skozi celotno magistrsko nalogo. Zatem pa bodo predstavljene osnovne podatkovne strukture in predstavitve podatkovnih struktur, ki so potrebne za implementacijo kompaktne predstavitve priponskih dreves.


\section{OZNAKE IN OSNOVNE DEFINICIJE}\label{sec:def}
V celotni magistrski nalogi bo $\Sigma$ predstavljala abecedo. Abeceda je množica znakov $\Sigma=\{\sigma_1,\dots,\sigma_a\}$. Znake v $\Sigma$ lahko uredimo v zaporedje ter definiramo, da je $\sigma_i$ manjši od $\sigma_j$, ki je različen od $\sigma_i$, natanko tedaj, ko se znak $\sigma_i$ pojavi pred znakom $\sigma_j$ v zaporedju. Sicer je $\sigma_i$ večji od $\sigma_j$.
Vhodna beseda $T$ dolžine $n$ znakov, iz katere bomo zgradili priponsko drevo, priponsko polje ali kompaktno priponsko drevo, je sestavljena iz znakov abecede $\Sigma$, torej je $T\in\Sigma^n$. Na podoben način $P$ predstavlja iskani vzorec dolžine $m$ znakov, za katerega želimo preveriti prisotnost v $T$. Tako kot beseda $T$ je tudi vzorec $P$ sestavljen iz znakov abecede $\Sigma$, torej je $P\in\Sigma^m$.

Niz znakov iz abecede $\Sigma$, ki je del besede in se začne na $i$-tem in se konča na $j$-tem znaku besede, imenujemo podniz in ga označimo kot $T[i:j]$. Posebna vrsta podniza, ki se začne na $i$-tem znaku in konča na koncu besedila, imenujemo pripona ter se jo označi kot $T[i:n]$ oziroma $T[i:]$. Poljubni nizi oziroma podnizi so označeni z grškimi črkami $\alpha$, $\beta$ in $\gamma$, pri čemer je navedeno, ali gre za podniz ali niz. Formalno je podniz definiran na sledeč način:
\begin{defi}
    Niz $\alpha\in\Sigma^*$ je podniz besede $T$, ko obstaja tak $1\le i\le n$, za katerega velja, da je  $\alpha=T[i:i+|\alpha|]$. 
\end{defi}
Dva poljubna niza se lahko združita v nov daljši niz s stikom, ki je definiran na sledeči način:
\begin{defi}
    Stik nizov $\alpha$ in $\beta$ je niz $\gamma=\alpha\cdot\beta=\alpha\beta$, pri čemer je $\alpha=\gamma[1:|\alpha|]$ in $\beta=\gamma[|\alpha|+1:|\alpha|+|\beta|]$.
\end{defi}

Za razliko od nizov in podnizov so znaki iz abecede $\Sigma$ označeni s črkama $x$ ali $t$. Oznaka $T[i]$ pa predstavlja znak na $i$-tem mestu vhodne besede.

Ker bo nad besedo $T$ izgrajeno priponsko drevo ali kompaktno priponsko drevo, ki je uporabljeno za hitrejše iskanje vzorcev v besedi, so skozi nalogo vozlišča označena s črkami $s$, $v$, $w$ in $u$. Listi priponskega drevesa pa bodo označeni s črko $l$, kadar govorimo splošno o listih, sicer pa bodo označeni z $l_i$, pri čemer $i$ označuje zaporedno število lista od leve proti desni.

Skozi nalogo bodo $\log_2{n}$ označeni kot $\log{n}$. Če zapisan logaritem ni dvojiški logaritem, bo osnova tega označena.


\section{ENIŠKI ZAPIS}\label{sec:Eniski_Zapis}
\import{.}{Notacija/EniskiZapis}

\section{MODEL RAČUNANJA}\label{sec:Model_racunanja}
Preden se lahko predstavi način shranjevanja bitnega polja, je najprej potrebno predstaviti uporabljen model računanja. Uporabljen bo splošen model računanja, saj se različne arhitekture mikroprocesorjev razlikujejo med seboj in bi bilo potrebno narediti analizo za vsako arhitekturo posebej. Zato bo izbran model računanja računalnik z naključnim dostopom (angl. \textit{random-access machine} oziroma RAM). Natančneje, uporabljen bo besedni RAM (angl. \textit{word RAM}).

Osnovna različica RAM modela predpostavlja, da so vse aritmetične operacije nad celimi števili in logične operacijami nad biti izvedene v konstantnem času. Poleg tega RAM omogoča dostop do pomnilnika v konstantnem času ter linearen čas za dodelitev zaporednega spomina. Vse te operacije so izvedene v enakem času tudi v besednem RAM modelu. Edina razlika med modeloma je, da RAM predpostavlja neskončno velik pomnilnik, medtem ko besedni RAM omeji velikost pomnilnika na $U$ naslovov. Posledično je velikost ene pomnilniške besede $w=\log{U}$ bitov, kar je velikost enega naslova \cite{Fredman1990,Morin2013,Navarro2016}. Pri tem se lahko definira tudi \enquote{cela števila} (angl. \textit{Integer}). \enquote{Cela števila} so definirana kot podmnožica celih števil, ki so lahko predstavljena v dvojiškem zapisu z eno računalniško besedo \cite{Navarro2016}.

\section{BITNO POLJE}\label{sec:Bitno_Polje}
\import{.}{Notacija/BitniVektor}

%\section{ENIŠKI ZAPIS}\label{sec:Eniski_Zapis}
%\import{.}{Notacija/EniskiZapis}

\section{KOMPAKTNA PREDSTAVITEV DREVES}\label{sec:kompaktna_drevesa}
\import{.}{Notacija/KompaktnaDrevesa}